# Щоденник нотаток v2023.1
Додаток NVDA для швидкого та простого створення, редагування, імпорту та експорту нотаток.

## Як використовувати додаток.
Для користування цим додатком, виконайте такі кроки:
1. Відкрийте додаток із меню NVDA, виберіть пункт «Інструменти» і, нарешті, пункт «Щоденник нотаток». Початково для відкриття вікна «Щоденника нотаток» не призначено комбінацію клавіш, але ви можете призначити її у розділі «Параметри»>«Жести вводу» в категорії «Щоденник нотаток».
2. Створення щоденника. Щоб створити новий щоденник, просто натисніть кнопку меню вгорі і виберіть Новий щоденник, або ж ви можете натиснути комбінацію клавіш CTRL+N, перебуваючи у Дереві щоденників, а потім ввести назву потрібного вам щоденника. Наприклад, якщо ви хочете створити особистий щоденник, де ви будете робити щоденні записи, як у звичайному щоденнику, ви можете написати щось на кшталт «Мій особистий щоденник» або щось подібне, залежно від вмісту, який ви хочете в ньому зберігати.
3. Створіть розділи для вашого новоствореного щоденника. Ви можете зробити це двома способами: Перший — натиснути кнопку меню «Додаткові опції» > «Новий розділ» або натиснути комбінацію клавіш CTRL+P (далі будуть пояснені всі можливі комбінації). Потім назвіть розділ, це може бути назва, яка описує його вміст. Наприклад, у попередньому прикладі як назву для особистих щоденникових записів ви могли б поставити дату, коли ви їх написали. Або, наприклад, якщо у вас є щоденник під назвою «Курс Python», перший розділ може бути чимось на кшталт: «Заняття 01 Привіт, світе». Після написання назви розділу підтвердіть її натисканням клавіші Enter або tab, а потім натисніть на кнопку «Гаразд». Важливе зауваження: Ви повинні бути сфокусовані на щоденнику, в якому ви хочете створити розділи.
4. Пишіть всередині розділу. Після того, як ви створили розділ, просто натисніть на ньому клавішу Enter або натисніть клавішу контекстного меню чи комбінацію клавіш shift + f10 і виберіть «Редагувати», і все готово! Просто почніть писати в багаторядковому полі, яке автоматично фокусується при відкритті розділу.
5. Збережіть розділ. Після того, як ви закінчили писати, щоб зберегти, просто натисніть комбінацію клавіш alt+g або перейдіть за допомогою клавіші tab до кнопки «Зберегти» і натисніть її. Якщо у вас увімкнені звуки, ви почуєте звук, який вказує на те, що розділ збережено. Аналогічно, якщо у розділі відбувається редагування і ви натискаєте клавішу escape або кнопку закриття, вам буде запропоновано зберегти розділ перед закриттям, або закрити без збереження чи продовжити редагування.
6. Готово! Тепер у вас є місце, де ви можете впорядковано, легко і ефективно писати свої нотатки.

## Пояснення інтерфейсу.

### Список щоденників
Насамперед ви побачите деревоподібний список, який дозволяє вам дуже легко переміщатися між вашими щоденниками й розділами. На рівні 0 ви завжди будете бачити щоденники, за допомогою стрілок вгору і вниз ви можете переміщатися між щоденниками або розділами, за допомогою клавіші enter або стрілок вліво чи вправо ви можете розгортати або згортати щоденник, щоб побачити його розділи. Ви також можете переміщатися за допомогою клавіш з літерами від a до z або від а до я.

### Кнопка «Додаткові опції»
Коли ви натиснете цю кнопку меню або знайдете її і натиснете стрілку вниз, з’являться такі опції:
* Новий щоденник: Створити новий щоденник у списку щоденників.
* Новий розділ: Створити новий розділ у вибраному щоденнику.
* Імпортувати щоденники: Відновити щоденники з .ndn-файлу, який містить всі щоденники разом з відповідними розділами, до вашого дерева щоденників.
* Експортувати щоденники: Зберегти всі ваші щоденники і розділи у ndn-файл, щоб завжди мати його під рукою як резервну копію або щоб поділитися ним з кимось і обмінятися нотатками.
* І нарешті, в підменю «Довідка» ви знайдете такі пункти:
Про додаток. Показує діалог з основною інформацією про цей додаток.
Документація: показує цей файл в основному браузері.

### Інформаційне поле, доступне лише для читання
Після списку щоденників ви знайдете поле для редагування, доступне лише для читання, яке містить основну інформацію про вибраний щоденник або розділ.
Наприклад, для щоденників воно покаже вам назву щоденника, дату створення, дату зміни і кількість розділів, які він містить.
У розділах він покаже вам назву вибраного розділу, щоденника, до якого належить розділ, дату створення, дату зміни та кількість сторінок у розділі.
### Кнопка «Закрити»
Просто закриває вікно додатка або ви можете закрити його за допомогою клавіші escape.

## Список комбінацій клавіш
Це список комбінацій клавіш, доступних для цього додатка:
* Ctrl+N: створює новий щоденник.
* Ctrl+P: створює новий розділ у вибраному щоденнику.
* Delete: видаляє щоденник з усіма його розділами або окремий розділ будь-якого щоденника.
* Enter: відкриває й закриває щоденник, а в розділі  відкриває вікно редагування для цього розділу.
* F5: оновлює вікно.
* F2: перейменовує вибраний щоденник чи розділ.
* F1 відкриває цей документ.
* контекстне меню або shift + F10 відкриває контекстне меню для вибраного щоденника або розділу.
Інші корисні комбінації клавіш у вікні щоденника:
* Alt+M: відкриває меню.
* Alt+D: фокусується на списку щоденників.
* Alt+i: фокусується на інформаційному вікні редагування.
* Alt+C: закриває вікно додатка.
Корисні комбінації клавіш у вікні редагування розділу:
* Alt+N: фокусується на полі редагування.
* Alt+P: копіює весь вміст розділу до буфера обміну.
* Alt+G: зберегти розділ.
* Alt+C: Закриває діалогове вікно розділу.

## Ще кілька приміток про «Щоденник нотаток»
У налаштуваннях NVDA ви можете знайти пункт «Щоденник нотаток», і наразі єдиним доступним параметром є ввімкнення або вимкнення звуків у додатку.
Якщо цей параметр увімкнено, звуки будуть відтворюватися під час деяких подій у додатку, наприклад, коли ви перемикаєте щоденники або розділи.

## Завантажити цей додаток
Для безпосереднього завантаження цього додатка, натисніть на це посилання
[Завантажити останню версію Щоденника нотаток](https://github.com/JohanAnim/Note-diary/releases/download/2023.1/Note.diary.for.NVDA-2023.1.nvda-addon)

## Співавтори
Висловлюємо подяку наступним користувачам за співпрацю в частині джерельного коду та деякими функціональними можливостями:

* Héctor J. Benítez Corredera: Реалізував початкову частину цього додатка.
* Metalalchemist: Реалізація деяких функцій додатка.

© 2023 Johan A G